**Задача 1**. Напишете клас „заявка за прехвърляне на недвижим имот” (наименувайте го
_PropertyInquiry_), в който се пазят следните член-променливи:
а) Име на текущия собственик;
б) Име на новия собственик;
в) Уникален номер на имота;
г) Град, в който се намира имота;
д) Входящ номер на молбата.
Напишете конструктор с подадени параметри и get методи. Напишете set метод за входящия
номер, а останалите данни защитете така, че да не могат да бъдат променяни. Входящият
номер първоначално да се инициализира със служебна стойност 0.

**Задача 2**. Напишете клас „служител” (_Employee_) със следните данни:
а) Име;
б) ЕГН;
в) Номер на отдел.
Напишете конструктор по позразбиране, get и set методи. Правете проверка дали ЕГН-то е
число с 10 цифри – ако не е, то да се хвърли Exception със стандартно съобщение за грешка.

**Задача 3.** Създайте клас „гише за обслужване” (_CustomerService_), в което се съхраняват
следните данни:
а) Списък със заявки – общовалиден за целия клас;
б) Номер на гишето;
в) Служител работещ на гишето, който е от клас Employee;
г) Текущ пореден входящ номер на заявка – общовалиден за целия клас.
Напишете конструктор с подадени параметри, който инициализира номера на гишето.
Напишете статичен метод _AddInquiry_, който добавя заявка в списъка (получава я като
параметър и й задава входящ номер) и връща като резултат входящия номер на добавената
молба. Напишете статичен метод, който изтрива молба по подаден входящ номер.

**Задача 4.** Напишете клас „гише за обслужване в София” (_CustomerServiceSofia_) наследяващ
класа CustomerService. Като допълнителни данни добавете константна член-променлива град
със стойност “София” и член променлива „община”, която трябва да се инициализира от
променения конструктор. Предефинирайте метод _AddInquiry_ така, че да проверява дали града
на заявката съвпада с град София.

**Задача 5.** Напишете клас с main метод, в който извършете следните действия:
а) Създайте обект от тип _Employee_;
б) Създайте обект от тип _CustomerSericeSofia_, в който работи създадения обект от а);
в) Добавете нова заявка за прехвърляне на имот;
г) Изтрийте заявка с _№ 5523_ от списъка.